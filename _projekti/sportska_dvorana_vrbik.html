---
date: 2025-01-29
ime: Obnova Sportske dvorane "Vrbik"
faza: Dovršeno
vrijednost: 460.000 eura
slika_url: /assets/img/dvorana-vrbik
slika_tekst: Slika obnovljene sportske dvorane
slika_izvor: Grad Zagreb
geo_lokacija: [45.796687, 15.967045]
---

<h4>29.01.2025.</h4>

<p>
  Zamjenik gradonačelnika Luka Korlaet jučer je svečano otvorio <a href="https://zagreb.hr/nakon-opsezne-obnove-otvorena-je-sportska-dvorana-/206150">Sportsku dvoranu „Vrbik“,</a> vraćajući prostor u službu zajednice, sporta i kulture Trnja.
  Dvorana će pružati siguran, funkcionalan i suvremen prostor za sportaše i sportašice, ali i za sve one koji žele sudjelovati u kulturnim programima i društvenim okupljanjima, što će dodatno pridonijeti osnaživanju lokalne trnjanske zajednice.
</p>

<p>
  Kompleks na 458 metara kvadratnih zbog lošeg stanja prošao je kroz opsežnu obnovu koja je obuhvatila sanaciju krovišta, zamjenu stolarije te radove na unutarnjem uređenju prostora.
  Izvršeno je uređenje sanitarnih prostora i pripadajućih instalacija, kao i garderobnih prostora.
  Postavljena je i nova rasvjeta, zamijenjen je sportski parket, a sustav grijanja i ventilacije u potpunosti je obnovljen ugradnjom energetskih učinkovitih dizalica topline.
  Ukupno ulaganje u obnovu iznosilo je oko 460 000 eura plus PDV.
</p>
